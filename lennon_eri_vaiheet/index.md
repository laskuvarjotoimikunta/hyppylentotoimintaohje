
# Hyppylentäminen

*Tähän varmaankin lyhyt johdanto asiaan.*


## Päivätarkastus


Päivätakastus suoritetaan joka aamu / ennen ensimmäistä lentoa normaalisti koneelle määritetyn päivätarkastuksen mukaisesti. Sen lisäksi huomioidaan hyppykäytössä olevan koneen erityispiirteet, kuten hyppyoven, astinlautojen ja tankojen kiinnitys, toimivuus ja yleinen tarkastus. Samalla tarkastetaan koneen sisätiloista, ettei siellä ole teräviä kohtia jotka voisivat vahingoittaa hyppääjien varjoja tai itse hyppääjiä. Ylimääräiset tavarat poistetaan koneesta, jotta ne eivät lennä ulos linjalla ovea avattaessa.

Pilotti tarkistaa, että varusteet ovat kunnossa: pelastusvarjo on ehjä, tarkastukset voimassa ja kahva paikallaan. 

Koneessa pitää olla puukko, ilmakuva kentästä (rasteroitu etsintäkartta, joka löytyy myös manifestistä), korkeusmittari, sekä muut varusteet, kuten turvalaitteet, jotka estävät esim. hyppääjän tahattoman kosketuksen moottorinhallintajärjestelmiin.

Päivätarkastuksessa voi olla kone- ja kerhokohtaisia erilaisuuksia riippuen konetyypistä.

## Tankkaukset

Lennettäessä hyppyalueen välittömässä läheisyydessä koneessa olevan poltto-ainereservin on riitettävä vähintään 15 minuutiksi.

Riippuen konetyypistä ja moottorityypistä tankkausmäärä voi vaihdelle paljonkin riippuen hyötykuormasta, moottorin käynnistysten optimoimisesta tai muiden tarkastusten tuomasta vaatimuksesta (esimerkiksi öljyn määrän tarkastus/lisäys).

Koneeseen ei kannata tankata ylimääräistä poltto-ainetta, koska se voi hidastaa koneen nousunopeutta, vähentää hyötykuormaa ja joissakin tapauksissa aiheuttaa painopistemuutoksen. Sopiva tankkausväli on myös pilotille hetken lepotauko ja hyvin manifestin kanssa organisoituna nopea toimenpide.

Manifestin on hyvä tietää, mikä on koneen toiminta-aika tankkauksen jälkeen.


## Yhteistoiminta lennonjohdon/aluelennonjohdon kanssa

Lennonjohdolle ilmoitetaan laskuvarjotoiminnan aloittaminen ennen koneen käynnistämistä, joissain tapauksissa tehdään lentosuunnitelma. Varataan ilmatilan korkeus ja ilmoitetaan hyppylinjan suunta ja uloshyppypaikka.

Samalla kerrotaan mahdollisesta normaalista poikkeavasta toiminnasta, kuten oppilastoiminnasta, korkeista avauksista (kupuruttaajat) tai toiminnasta useammalla koneella.

Samalla on hyvä tiedustella lähtevän tai saapuvan reittiliikenteen aikataulua tai muuta aikataulutettua liikennettä. Nämä tiedot on hyvä toimittaa manifestiin.

Lennonjohto antaa tarvittavat tiedot hyppylennon lentämiseksi. Se voi esimerkiksi rajata alueita, joilla nousun / laskeutumisen saa suorittaa. Yleensä kone saa transponderikoodin hyppypäivälle.

Pokanvanhin tai hyppymestari toimittaa pilotille pokan tiedot, eli kertoo hyppääjien määrän per hyppykorkeus. Hän myös ilmoittaa hyppyihin sisältyvät erikoispiirteet, esimerkiksi pakkolaukaisuoppilaat ja heidän hyppylinjansa tai korkeat avaukset. Nämä tiedot välitetään lennonjohdolle, joka antaa tietojen perusteella lentoselvityksen.

Ennen jokaista linjalle ajoa ja pudotusta on lennonjohdolta saatava lupa linjalle ja lupa pudotukseen. Luvan saamisen jälkeen on hyvän tavan mukaista ilmoittaa hyppymestarille tai pokanvanhimmalle arvio uloshyppyajankohdasta, esimerkiksi 2 minuuttia. Joskus lupa voi tulla 

vaiheittain. Ensin lupa linjalle ja vasta myöhemmin lupa pudottaa, esimerkiksi silloin kun kentällä 

on laskeutumassa tai lähdössä toinen lentokone joka estää pudotuksen mutta ei estä linjalle 

ajoa. Lupa pudottamiselle ilmoitetaan pokan vanhimmalle tai hyppymestarille.

Lennonjohtaja saattaa pyytää erikseen ilmoittamaan myös pudotuksen eli sen jälkeen kun on 

tehty ”välipudotus” tai pudotettu kaikki. Silloin ilmoitetaan ”callsign-pudotti 5 hyppääjää 

lentopinta 80 jatketaan ylös pinnalle 95”, ”callsign-pudotti 12 hyppääjää ja jätti lentopinnan 140”

Viimeisen pudotuksen jälkeen lennonjohto antaa selvityksen korkeudenpudottamista varten ja 

lähestymistä varten. Joillakin kentillä hyppykone ei pääse laskuun ennen kuin kaikki hyppääjät 

ovat maassa. Tämä on hyvä huomioida kun tiputellaan korkeuksia. Hyppylentotoiminnan 

lopettaminen on hyvä ilmoittaa lennonjohdolle vaikka lennonjohto sen hetkenpäästä varmasti 

huomaakin mutta voi siten heti vapauttaa ja purkaa ilmatilavarausken.

Toimittaessa aluelennonjohdon (lennonjohto ei ole paikalla tai toimittaessa korpikentältä) 

kanssa tehdään lentosuunnitelma jos hyppykorkeus tai nouse/laskualueet menevät 

aluelennonjohdon hallitsemalle alueelle.

Silloin tehdään normaalit radioilmoitukset kuten valvomattomassa ilmatilassa tehdään ja 

ilmoitetaan hyppylentämisestä sekä ilmoitetaan hyppykorkeudet.

Nousun aikana ennen kuin mennään valvottuun ilmatilaan pyydetään aluelennonjohdolta 

selvitys korkeuteen, tiputtamaan hyppääjät ja jättämään korkeus. Aluelennonjohto selvittää ja 

saattaa pyytää ilmoittamaan tiputukset ja esimerkiksi poistumisen valvotusta ilmatilasta, 

esimerkiksi ” call-sign, kerro läpi lentopinta 95 alas”.

Ennen tiputusta valvotusta ilmatilasta valvomattomaan ilmatilaan on muistettava tehdä myös 

ilmoitus radiolla lentokentän/paikan taajuudella. Valvomattomassa ilmatilassa saattaa olla 

tulossa tai lähdössä kone joka ei tiedä aluelennonjohdon ja hyppykoneen välisestä 

radioliikenteestä.

Palattaessa valvomattomaan ilmatilaan vaihdetaan radion takaisin valvomattoman 

lentokentän/paikan radiotaajuus.

Valvomattomassa tilassa hyppylentoja lennettäessä on hyvä ilmoittaa lähestyvää liikennettä 

laskuvarjohyppytoiminnasta ja määritellä ilmoituksessa myös laskuvarjohyppääjien 

laskeutumisalue koska lähestyvä liikenne saattaa tulla lentäen kentänyli tarkoituksenaan 

tarkastaa tuulipussista vallitseva tuulen suunta ja nopeus. Tällöin lähestyvä kone saattaa lentää 

laskeutumisalueen yli läheltä vierestä ennen kuin liittyy laskeutumiskuvioon laskeutumista tai 

läpilaskua varten. Helikopteri saattaa tehdä huomattavasti lentokoneesta poikkeavan 

lähestymisen.

Hyppylentotoiminnan loputtua pitää päättää myös lentosuunnitelma vaikka lentosuunnitelma 

hyppylentotoimintaa varten voidaan antaa alkamaan tiettyyn kellonaikana ja päättymään tiettyyn 

kellon aikaan.

Lentoetsintä

Koneesta ja manifestistä (mielellään myös lennonjohdosta) saisi löytyä rasteroitu 

(a,b,c…1,2,3…) maastokartta sellaisiin tapauksiin kun manifesti, lennonjohto, pokanvanhin tai 

mesu pyytää paikantamaan oppilaan joka ei laskeutunut tarkoitetulle hyppyalueelle tai 

hyppääjän pääkuvunirtipäästöstä pääkupu laskeutuu mahdollisesti vaikeaan paikka löytää.

Hyppylentäjä ohjaa suorittaa lentoetsintää ja paikantaa kohteen ja ilmoittaa rasterin (100x100m) 

neliön koordinaatit, esimerkiksi D5.

Lentoetsinnästä pitää pyytää erikseen lupaa lennonjohdolta ja ilmoittaa mitä etsitään että 

lennonjohtaja voi aloittaa tarvittavat toimenpiteet.