# Lentokone

Hyppylentotoiminnassa käytetään pääosin tyyppihyväksyttyjä lentokoneita.

Tyyppihyväksytty kone on valmistettu kaikkia viranomaismääräyksiä ja ohjeita noudattaen ja käynyt läpi koelento-ohjelman, jossa koneen rakenteiden, vakauden ja lento-ominaisuuksien on todettu vastaavan asetettuja vaatimuksia.

Lentokone on oikein kuormattuna ja käsiteltynä hyvin turvallinen kulkuväline. Se esimerkiksi pyrkii itse korjaamaan aiheutuneet virheliikkeet eikä sen ohjaaminen saa määräysten mukaan vaatia normaalista poikkeavia ominaisuuksia ohjaajalta. Tämä siis niin kauan, kun annettuja arvoja ja rajoituksia ei ylitetä.

Tyyppihyväksytyn lentokoneen huollosta ja lentokelpoisuudesta vastaa erillinen, määräysten mukainen organisaatio, CAMO (jatkuva lentokelpoisuuden valvontaorganisaatio).


