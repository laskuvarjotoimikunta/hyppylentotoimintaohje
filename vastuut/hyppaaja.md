# Hyppääjä

Hyppääjän asema nykyisessä määräysympäristössä on [tämä on vielä epäselvä, tehtäväspesialisti on yksi vaihtoehto. TraFi selvittää hyppääjän juridista asemaa hyppylennolla EU-sääntelyn valossa  tätä kirjoittaessa]

Hyppääjän tulee ymmärtää olevansa hyppylennolla enemmän kuin matkustaja. Hyppääjien sijoittuminen ja toiminta lentokoneessa vaikuttavat muun muassa sen massakeskiöasemaan, kuorman liikkuvuuteen, aerodynamiikkaan (uloskiipeävät hyppääjät), toisinsanoen lentokoneen lennettävyyteen. Vain yhteistoiminta lentäjän kanssa varmistaa hyppylennon lentovaiheen ja hyppyvaiheen aloituksen turvallisuuden.

Voimassa oleva tai voimaan tulossa oleva EU-sääntely<sub>1</sub> (kuin myös terve järki) vaatii tällaisten toimijoiden olevan toimintakykyisiä. Toisinsanoen laskuvarjohyppääjä ei saa olla päihteiden tai huumaavien aineiden vaikutuksenalainen, väsynyt tai muuten toimintakyvyltään alentunut.

EU-sääntelyn<sub>2</sub> mukaan (jokaisen hyppääjän on tunnettava seuraavat hyppylentoihin liittyvät kerho- konekohtaiset ohjeet:
- Toiminta maassa ja lennolla, mukaanlukien toiminta hätätilanteessa
- Kuormaus ja poistumistoimenpiteet
- Ovien toiminta normaalitilanteessa ja hätätilanteessa
- Viestintävälineiden ja käsimerkkien käyttö

Jokaisen vierailevankin hyppääjän velvollisuus on siis tutustua kerho- ja konekohtaisiin ohjeisiin ja toimia niiden mukaan. Jokaisen hyppääjän vastuulla on varmistua yhteistyöstä lentäjän kanssa, jotta tällä on parhaat edellytykset omalla toiminnallaan varmistua hyppääjien turvallisuudesta lennolla ja uloshypyssä. 